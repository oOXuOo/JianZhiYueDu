<div>
<p>送瘟神（毛泽东诗词配乐诵读）</p>
<p>一九五八年七月一日</p>
<p>作者：毛泽东</p>
<p>其一</p>
<p>绿水青山枉自多，</p>
<p>华佗无奈小虫何！</p>
<p>千村薜荔人遗矢，</p>
<p>万户萧疏鬼唱歌。</p>
<p>坐地日行八万里，</p>
<p>巡天遥看一天河。</p>
<p>牛郎欲问瘟神事，</p>
<p>一样悲欢逐逝波。</p>
<p>其二</p>
<p>春风杨柳万千条，</p>
<p>六亿神州尽舜尧。</p>
<p>红雨随心翻作浪，</p>
<p>青山着意化为桥。</p>
<p>天连五岭银锄落，</p>
<p>地动三河铁臂摇。</p>
<p>借问瘟君欲何往，</p>
<p>纸船明烛照天烧。</p>
</div>
