<div>
<p>念奴娇·昆仑（毛泽东诗词配乐诵读）</p>
<p>一九三五年十月</p>
<p>作者：毛泽东</p>
<p>横空出世，</p>
<p>莽昆仑，</p>
<p>阅尽人间春色。</p>
<p>飞起玉龙三百万，</p>
<p>搅得周天寒澈。</p>
<p>夏日消溶，</p>
<p>江河横溢，</p>
<p>人或为鱼鳖。</p>
<p>千秋功罪，</p>
<p>谁人曾与评说？</p>
<p>而今我谓昆仑：</p>
<p>不要这高，</p>
<p>不要这多雪。</p>
<p>安得倚天抽宝剑，</p>
<p>把汝裁为三截？</p>
<p>一截遗欧，</p>
<p>一截赠美，</p>
<p>一截还东国。</p>
<p>太平世界，</p>
<p>环球同此凉热。</p>
</div>
