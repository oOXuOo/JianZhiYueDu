<div>
<p>伐檀（有声美文-朗读：方明）</p>
<p>选自《诗经》 朗读：方明</p>
<p>坎坎伐檀兮，</p>
<p>寘之河之干兮，</p>
<p>河水清且涟猗。</p>
<p>不稼不穑，</p>
<p>胡取禾三百廛兮。</p>
<p>不狩不猎，</p>
<p>胡瞻尔庭有县貆兮。</p>
<p>彼君子兮，</p>
<p>不素餐兮。</p>
<p>坎坎伐辐兮，</p>
<p>寘之河之侧兮，</p>
<p>河水清且直猗。</p>
<p>不稼不穑，</p>
<p>胡取禾三百亿兮。</p>
<p>不狩不猎，</p>
<p>胡瞻尔庭有县特兮。</p>
<p>彼君子兮，</p>
<p>不素食兮。</p>
<p>坎坎伐轮兮，</p>
<p>寘之河之漘兮，</p>
<p>河水清且沦猗。</p>
<p>不稼不穑，</p>
<p>胡取禾三百囷。</p>
<p>不狩不猎，</p>
<p>胡瞻尔庭有县鹑兮。</p>
<p>彼君子兮，</p>
<p>不素飧兮。</p>
<p>【特别推荐】</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
</div>
