<div>
<p>水调歌头·明月几时有（有声美文-朗读：周正）</p>
<p>作者：苏轼 朗读：周正</p>
<p>丙辰中秋，欢饮达旦，大醉，作此篇，兼怀子由。</p>
<p>明月几时有，</p>
<p>把酒问青天。</p>
<p>不知天上宫阙，</p>
<p>今夕是何年。</p>
<p>我欲乘风归去，</p>
<p>又恐琼楼玉宇，</p>
<p>高处不胜寒。</p>
<p>起舞弄清影，</p>
<p>何似在人间。</p>
<p>转朱阁，</p>
<p>低绮户，</p>
<p>照无眠。</p>
<p>不应有恨，</p>
<p>何事长向别时圆？</p>
<p>人有悲欢离合，</p>
<p>月有阴晴圆缺，</p>
<p>此事古难全。</p>
<p>但愿人长久，</p>
<p>千里共婵娟。</p>
<p>【特别推荐】</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
<p>☆</p>
</div>
